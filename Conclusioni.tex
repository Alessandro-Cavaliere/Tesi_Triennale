\chapter{Conclusioni e sviluppi futuri}\makeatletter\def\@currentlabel{4}\makeatother
\label{cap4}
\lhead{\textbf{CAPITOLO 4.} \textit{CONCLUSIONI E SVILUPPI FUTURI}}

La sfida principale che si prepara ad affrontare la DeFi (e in generale il mondo Web3.0) è quella di diventare globale e accessibile a tutti. L'obiettivo di questo elaborato di tesi è proprio quello di realizzare una piattaforma moderna, che adopera framework e librarie innovative per la creazione di applicazioni decentralizzate, in grado di migliorare l’usabilità e la scalabilità dei servizi offerti solitamente da un'applicazione DeFi.

Per garantire che tutti gli utenti possano beneficiare dei vantaggi della finanza decentralizzata, è necessario educare le persone attraverso piattaforme di facile utilizzo. L'obiettivo è quello di offrire strumenti capaci di rendere più facile familiarizzare con la blockchain e di garantire una vera decentralizzazione con una conseguente padronanza, completa, delle proprie finanze senza avere l'obbligo e la necessità di affidarsi ad enti centrali.

Possibili sviluppi futuri possono essere diversi; sicuramente sarà importante garantire certezze all'utente attraverso la comunicazione di progetti sicuri, regolamentati in maniera chiara e trasparente. Tutto ciò aiuterebbe molto il suo riconoscimento a livello globale come vera alternativa alla finanza tradizionale. Il recente interesse che si sta avendo nel mondo delle criptovalute è sicuramente un passo avanti del processo.

In conclusione, ricordiamo, che l'elaborato esposto, oltre ad aver mostrato esempi di interfacce utente, ha avuto come primario obiettivo quello di sviluppare un exchange decentralizzato basato su smart-contract. Il lavoro di tesi in questione ha dimostrato che l'applicazione sviluppata permette agli utenti di operare su un vero sistema AMM. Allo stesso tempo, viene anche confermato come un'applicazione di questo tipo possa essere intuitiva e facile da utilizzare, capace di comunicare in maniera semplice con la blockchain e di rendere l’esperienza utente leggera e molto gradevole.